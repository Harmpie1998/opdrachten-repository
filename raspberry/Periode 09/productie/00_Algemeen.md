####[kleurcode]rgba(239,108,0,1)

#Algemene informatie

##Het thema
***''Verbeter welzijn - doe een uitvinding!''***, gebruikmakend van de Raspberry Pi.

(alles wat je kunt verzinnen om gezondheid en welzijn te verbeteren voor gebruikers en bewoners van gebouwen zoals woningen, scholen, kantoren, etc.)

##Wat is de bedoeling
Steeds meer mensen die behoefte hebben aan zorg wonen in hun eigen huis. Vaak krijgen ze die zorg (deels) van instanties of van vrienden of familie. Maar vaak zijn ze voor groot deel van de tijd op zichzelf aangewezen. Technologische oplossingen kunnen helpen hun leven in huis beter, veiliger, gezonder of aangenamer te maken. Het is de bedoeling dat elk team op basis van de Raspberry Pi een concrete oplossing bouwt voor dit probleem. Misschien een sensor die de luchtkwaliteit in huis meet? Of een apparaatje dat plantjes water geeft? Of een apparaatje dat contact met een zorgverlener tot stand brengt als er problemen zijn? 

De oplossingen/uitvindingen/innovaties worden beoordeeld in drie categorieën:

* Meest creatieve oplossing
* Meest haalbare oplossing
* Meest impactvolle oplossing

De winnaars van elke categorie krijgen een aantrekkelijke prijs. De competitie staat open voor teams van alle MAVO-, HAVO-, VMBO-en MBO- scholen in Nederland. 

In Engeland is er een competitie geweest met het thema:

 **''verbeter de levens van mensen die een aandoening hebben die hun leven bemoeilijkt"**

Hier enkele voorbeelden die hier uitgekomen zijn:

* een game om kinderen met ADD en Dyslexie te helpen bij het leren,
* een tool waarmee zorgverleners in de gaten kunnen houden of oudere mensen zonder hulp in hun woning vallen
* een systeem dat doofstomme mensen helpt hun woning binnen te komen

[Filmpje competitie UK 2017](https://www.paconsulting.com/events/raspberry-pi-competition/)

[Fimpje competitie UK 2018](https://www.youtube.com/watch?v=JhRJrLeThYM)

##Opleverdata Raspberry Pi Challenge
Hieronder zie je de deadlines van inleveren van je opdrachten. 

|&nbsp;Opdracht         | &nbsp; &nbsp; Deadline **IO2B4**| &nbsp; &nbsp; Deadline **IO2C4**|
|---------------  | --------- | -------|
| Opdracht |                        |                                  |
| Opdracht |                        |                                  |
| Kick off RPi Challenge | 25 september | 25 september |
| Oplevering Project | 2 november                       | 2 november |
| Presentatie Project                                          |  |  |
| Sluitingsdatum inzending | 1 maart | 1 maart |
| Finale | 18 april | 18 april |

**Opleveren voor of op de deadline levert 2 punten op na goedkeuring door docent**

``Opleveren (voor 1 punt) kan tot uiterlijk een week na de deadline``

##Project management
SCRUM in combinatie met [ICE](http://www.denkvaardigheid.nl/ice-model/)

##Hoe ziet de inzending er uit
Het is de bedoeling dat elk team een uitvinding doet die gebruik maakt van de Raspberry Pi in overeenstemming met de regels van de competitie. De inzending moet bevatten:

* een bewijs/demonstratie dat de uitvinding werkt (in een zelf te kiezen format)
* een korte samenvatting van het project (max. 500 woorden)
* een uitgebreide beschrijving van hoe de uitvinding is gebouwd, zodat anderen kunnen begrijpen wat het team heeft gebouwd en ook hoe dat is gebouwd. Dit bevat tenminste: een overzicht van alle software modules en eventuele aanvullende hardware, publieke software code, instructies en een video presentatie van maximaal 5 minuten op een publieke site om video’s te delen, zoals YouTube.

##Waar wordt op beoordeeld

**Team passie**
Hoe blijkt het enthousiasme van het team uit de inzending?

**Eenvoud en duidelijkheid van de beschrijving van de uitvinding**
De neiging om anderen te enthousiasmeren door te laten zien hoe het team de uitvinding heeft gecreëerd en gebouwd.

**Bijdrage aan het thema**
Kan de uitvinding helpenbij het welbevinden van mensen?

**Commercieel potentieel**
Heeft de uitvinding de mogelijkheid om verder te ontwikkelen op grotere schaal?

##Wie zijn de organisatoren

[House of Digital](https://www.rocva.nl/Voor-bedrijven/Samenwerken/Publiek-private-samenwerkingen/House-of-Digital)

[PA Consulting](http://www.paconsulting.com/insights/2018/raspberry-pi-nederland)