# 0. Project 2de jaars AO semester 2

## 0.1 Inleiding

Dit project start 11 juni 2018. In ruim 2 weken tijd zal er individueel gewerkt worden aan het project 'Vestingloop'.
In dit project zullen de examenonderdelen B1-K1, B2-K2 en B3-K3 moeten worden uitgevoerd. 

## 0.2 Voorbereiding

Iedere leerling zal een Visual Team Service pagina moeten aanmaken en deze moeten delen met een van de docenten Saebu, Bijnen of Linsen.

## 0.3 Oplevering en beoordelings criteria

- Ieder onderdeel bevat een aantal opdrachten en op te leveren producten.
- Code zal per onderdeel moeten worden opgeleverd via de Team Services Pagina van de leerling zelf.
- Word documenten en/of andere Office 365 of Visio bestanden zullen in de eigen portfolio moeten worden opgeleverd in de map die gekoppeld is aan de de studieroute waarin dit project portaal is toegevoegd. 
- De planning zal aanwezig moeten zijn in het document 'Project plan', maar ook in je eigen Team Services project 'Vestingloop' in de vorm van 1 sprint en gedetailleerde Backlog-items, die weer onderverdeeld zijn in taken.
- Per dag zal de leerling verantwoording moeten afleggen op zijn planning en voortgang. 

``Het uiteindelijke projectcijfer zal bij iedere beroepsgericht vak als onderdeel mee gaan tellen.``

## 0.4 De context 

In dit project wordt een simulatie gedaan van een bedrijfssituatie. In deze bedrijfssituatie ben jij de junior applicatie programmeur en ben jij in dienst van een IT-bedrijf.
Jouw directeur of projectmanager heeft een opdracht gekregen van een bedrijf (de klant) en speel jij een belangrijke rol in de verschillende fases van het IT project.
De opdrachten worden in de vervolgpagina's uitgelegd en zul je ze allemaal de komende weken moeten uitvoeren.

Een bedrijfssituatie zoals hierin wordt beschreven zal ook volgend jaar de wijze zijn waarop je volgend jaar examen gaat doen.
Dit project moet je dus zeker niet gaan zien als onbelangrijke opvuller van het tweede jaar, echter is het een eerste voorbereiding op je aanstaande examen en is het voor de docenten een
eerste meetpunt of je nu al goed op weg bent en de beroepshouding hebt van een junior applicatieontwikkelaar.

## 0.5 De concrete bedrijfssituatie

- De __klant__: De organisatie achter het evenement de [Vestingloop](http://vestingloop.nl) en de hoofdsponsor die ook de kosten van dit IT-project zullen gaan bekostigen is [Brand Loyalty](https://www.brandloyalty-int.com/nl-NL/home/).
  De project manager die ook werkzaam is bij BrandLoyalty en ook de coordinator is van de Vestingloop. 

- Waar jij werkt als junior programmeur: 'New Kids From The Blockchain' (NKftBC) een __startup bedrijf__ dat gevestigd is in de binnenstad van 's-Hertogenbosch.

- Je vakdocenten zullen in dit project de rol spelen van de klant of de contactpersoon bij de klant en/of je eigen projectmanager binnen het IT bedrijf waar jij werkt. 


