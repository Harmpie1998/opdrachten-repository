## Lesopdracht 1 (arrays)

`` Klaar? Toon de uitwerking aan de docent, daarna mag je verder werken aan je huiswerk.``

**Opdracht**
We gaan een *array* maken met de namen van minimaal 10 klasgenoten. Daarna gaan we dit lijstje aan de gebruiker laten zien.

1. Maak een nieuwe *array* variabele aan. Bedenk een zinnige naam voor deze variabele
2. Vul deze array met de namen van minimaal 10 klasgenoten
3. Toon al deze namen stuk voor stuk aan de gebruiker. Je mag zelf bedenken hoe je namen toont
4. Voer je script uit om te kijken of je de namen van je klasgenoten ziet!

**Naslagwerk**
- <a href="http://www.w3schools.com/js/js_arrays.asp" target="_blank">Arrays maken en uitlezen</a>


---
## Lesopdracht 2 (while loop)

`` Klaar? Toon de uitwerking aan de docent, daarna mag je verder werken aan je huiswerk.``

**Opdracht**
We gaan via een *while* loop de gebruiker forceren om toe te geven dat hij het van het KW1C houdt. We gaan namelijk de *while* loop laten draaien totdat de gebruiker (via een *prompt()*) de zin "Ik hou van het KW1C" intypt.

1. Vraag de gebruiker of hij van het KW1C houdt (je mag zelf bepalen hoe je dit doet). Sla zijn antwoord op in een variabele.
2. Maak een *while* loop die blijft draaien zolang de inhoud van deze variabele niet gelijk is aan "Ik hou van het KW1C"
3. Stel binnen de *while* loop dezelfde vraag nogmaals, zodat de gebruiker lastig gevallen blijft worden met deze vraag, zolang hij niet het gewenste antwoord geeft.
4. Toon een melding "Wij houden ook van jou!" zodra de gebruiker toegegeven heeft dat hij van het KW1C houdt!
5. Voer je script uit om te kijken of hij werkt!

**Naslagwerk** 
- <a href="http://www.w3schools.com/js/js_loop_while.asp" target="_blank">While loops (skip het Do/While gedeelte)</a>


--- 
## Lesopdracht 3 (for loop) 

`` Klaar? Toon de uitwerking aan de docent, daarna mag je verder werken aan je huiswerk.``

**Opdracht**
We gaan via een *for* loop icm met een *if/else* statement een gebruiker 20 keer een *alert()* laten wegklikken. Omdat we begrijpen dat dat voor de gebruiker erg saai is, willen we hem graag aanmoedigen in dit proces.
Daarom gaan we aan de hand van zijn voortgang verschillende berichtjes laten zien (via *alert()*). 

1. Maak een *for* loop die 20 keer loopt. Tel hierin af van 20 naar 0
2. Geef aan de hand van de voortgang van de loop (tip: via een *if / else if / else*) verschillende *alert()*'s weer aan de gebruiker. Zie hieronder welke melding je wanneer moet laten zien. Je mag eventueel ook eigen bedachte aanmoedigingen voor de gebruiker tonen.
	- 1: "Hallo daar, klik mij aub door!"
	- 2 t/m 5: "Nog een keer aub!"
	- 6 t/m 10: "Dit gaat goed! Gewoon doorgaan"
	- 11 t/m 14: "Perfect! Nog heel even doorgaan"
	- 15 t/m 18: "Je bent er bijna... Zet hem op!"
	- 19: "Dit is de een na laatste.... Kom op!"
	- 20: "Jaaaaa je hebt het gehaald na deze klik! Netjes, netjes"
3. Voer je script uit om te kijken of hij werkt. 

**Naslagwerk**
- <a href="http://www.w3schools.com/js/js_loop_for.asp" target="_blank">For loops</a>