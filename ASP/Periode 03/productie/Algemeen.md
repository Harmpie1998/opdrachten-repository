# Algemene informatie

## Doelstelling
In periode 1 en 2 heb je kennis gemaakt met het ontwikkelen van zogeheten statische websites. In periode 3 en 4 gaan we over tot het maken van dynamische websites, oftewel een website waarbij de HTML/CSS code gegenereerd wordt door de server. Ook het koppelen van een database komt hierbij aan bod. Daarnaast maak je kennis met Visual Studio en C#, iets waar je in leerjaar 2 nog veel meer over gaat leren. De basis hiervan leer je nu alvast in leerjaar 1. 

## Voorkennis
Deze studieroute is bedoeld voor 1e-jaars leerlingen niveau 4 van de ICT-Academie. We gaan er bij dit vak vanuit dat je de kennis bezit van semester 1 als het gaat om de vakken HTML/CSS en Javascript. Deze studieroute is opgesteld om gebruikt te worden bij de lessen ASP.NET. Bij deze lessen wordt gebruik gemaakt van onder andere het opdrachtenportaal en verschillende externe bronnen. Tevens wordt in de lessen aanvullende uitleg gegeven door de docent. Deze studieroute is niet bedoeld om zelfstandig door te kunnen werken.

## Editor
Voor de lessen ASP.NET heb je speciale software nodig, Visual Studio 2017 Enterprise. Dit programma zal samen met SQL Server 2017 Express in de eerste week geinstalleerd worden.

<img src="http://english.windowsgeek.lk/wp-content/uploads/2017/02/image1.jpg" width="60%">

## Opleveren opdrachten
Het huiswerk wordt iedere les op het bord geschreven. Neem dit over in je agenda! De opdrachten worden beoordeeld met een waardering van 0, 1 of 2.

<table><thead>
<tr>
<th></th>
<th align="left">Redenatie</th>
</tr>
</thead><tbody>
<tr>
<td>0</td>
<td align="left">Niet ingeleverd.    <br>Opdracht onvoldoende uitgevoerd</td>
</tr>
<tr>
<td>1</td>
<td align="left">Te laat ingeleverd, maar wel goed uitgewerkt.<br>Opdracht matig uitgevoerd en opdracht op tijd ingeleverd.</td>
</tr>
<tr>
<td>2</td>
<td align="left">Opdracht goed en op tijd ingeleverd.</td>
</tr>
</tbody></table>

Als je te laat bent met opleveren dan krijg je dus niet de volledige waardering waardoor het eindcijfer lager uit zal vallen.

Als je klaar bent met de opdrachten en de docent heeft het volgende onderwerp nog niet behandeld, dan overleg je met de docent wat je kunt gaan doen.

## Algemene beoordelingscriteria

Bij het opleveren van de opdrachten dient de geschreven programmacode altijd aan onderstaande beoordelingscriteria te voldoen.
*	De opdracht is op tijd ingeleverd op de ELO in het portfolio.
*	De opdracht wordt ingeleverd zoals in de opdracht vermeld staat.

Voor opdrachten vanaf hoofdstuk 2 gelden de volgende aanvullende beoordelingscriteria:

*   <a href="https://elo.kw1c.nl/CMS/Studie/811%20ICT-Academie/811%20VakkenInhoud/%5BB.02%20ASP%5D%20ASP/25187%20%C2%A0%20Applicatie-%20en%20mediaontwikkelaar/Periode%2003/Productie/02.%20Opdrachten/Hoofdstuk%2001/Resources/Programmeerafspraken%20ASP.pdf" target="_blank">Programmeerafspraken ASP.pdf</a>

Let op: dit document is nog in ontwikkeling en kan op bepaalde onderdelen nog worden aangepast!

## Periodecijfer

Gedurende deze periode behaal je in totaal 2 cijfers.
* Cijfer A: Huiswerkopdrachten
* Cijfer B: Toets

Periodecijfer = (Cijfer A + (cijfer B * 3)) / 4