# Algemene informatie

## Doelstelling
Bij dit vak leer je om een website te bouwen met behulp van HTML(5) & CSS(3). Tegenwoordig zijn er allerlei softwarepakketten waarmee je door slepen en klikken een website kunt maken. Het is echter belangrijk om de onderliggende techniek te begrijpen. Vandaar dat we bij dit vak terug gaan naar de basis en door middel van coderen de website opbouwen. 

## Voorkennis
Deze studieroute is bedoeld voor 1e-jaars leerlingen niveau 4 van de ICT-Academie. Er is geen specifieke voorkennis nodig om deze studieroute uit te kunnen voeren. Deze studieroute is opgesteld om gebruikt te worden bij de lessen HTML & CSS. Bij deze lessen wordt gebruik gemaakt van onder andere het opdrachtenportaal en w3schools.com. Tevens wordt in de lessen aanvullende uitleg gegeven door de docenten. Deze studieroute is niet bedoeld om zelfstandig door te kunnen werken.

## Editor
Voor de lessen HTML & CSS heb je speciale software nodig, namelijk een [editor](http://en.wikipedia.org/wiki/List_of_HTML_editors). Een editor is een programma waarin je de code voor de website schrijft.

Er zijn veel verschillende editors beschikbaar. Meestal wordt een onderscheid gemaakt tussen tekst- en zogenaamde WYSIWYG- (What You See Is What You Get) editors. Deze laatste editors zijn uitgebreide programma's waarbij je websites door middel van slepen en klikken opbouwt. De onderliggende code wordt dan automatisch door de software gegenereerd.

Voorbeelden van dit soort editors voor het maken van websites zijn: Adobe Dreamweaver, of Microsoft Expression Web (nieuw). Bij de lessen mag je **geen** gebruik maken van zo'n WYSIWYG-editor. Tijdens deze lessen gaan we gebruik maken van de editor WebMatrix.
Klik op onderstaande afbeelding om het programma te downloaden.

[<img src="../Afbeeldingen/Logo%20WebMatrix.png">](http://go.microsoft.com/fwlink/?LinkID=286266)

## Opleveren opdrachten
In de les krijg je te horen wanneer je de opdrachten moet inleveren in je portfolio op N@tschool. Je zet deze datum zelf in je Outlook agenda. De docent houdt een overzicht bij met resultaten die in de klas regelmatig te zien zal zijn.

De opdrachten worden beoordeeld met een waardering van 0, 1 of 2. 

<table><thead>
<tr>
<th></th>
<th align="left">Redenatie</th>
</tr>
</thead><tbody>
<tr>
<td>0</td>
<td align="left">Niet ingeleverd.    <br>Opdracht onvoldoende uitgevoerd</td>
</tr>
<tr>
<td>1</td>
<td align="left">Te laat ingeleverd, maar wel goed uitgewerkt.<br>Opdracht matig uitgevoerd en opdracht op tijd ingeleverd.</td>
</tr>
<tr>
<td>2</td>
<td align="left">Opdracht goed en op tijd ingeleverd.</td>
</tr>
</tbody></table>

Als je te laat bent met opleveren dan krijg je dus niet de volledige waardering en heeft dit invloed op het uiteindelijke resultaat, waardoor het eindcijfer lager uit zal vallen.

Iedere opdracht dien je daarnaast persoonlijk op te leveren bij de docent. Alleen dan zal de opdracht daadwerkelijk afgetekend worden. Persoonlijk opleveren kan tot 1 week na de inleverdatum. Het moment van uploaden op N@tschool wordt gezien als de inleverdatum.
 
Als je klaar bent met de opdrachten en de docent heeft het volgende onderwerp nog niet behandeld, dan overleg je met de docent wat je kunt gaan doen.

## Algemene beoordelingscriteria

Bij het opleveren van de opdrachten dient de geschreven programmacode altijd aan onderstaande beoordelingscriteria te voldoen.
*	De opdracht is op de opgegeven datum om 18.00 ingeleverd op N@tschool in het portfolio.
*	De opdracht wordt ingeleverd als een RAR-bestand.
*	De code is voorzien van een module header. 
*	De code is overzichtelijk opgebouwd door onder andere gebruik te maken van tabs en enters.
*   De programmacode bevat geen syntaxfouten.
 
Voor opdrachten vanaf hoofdstuk 3 gelden de volgende aanvullende beoordelingscriteria:
 
*	De code is voorzien van waardevol en voldoende commentaar.
*	De CSS-code is geschreven in een extern CSS-bestand.

## Portfolio website
Aan het einde van periode 1 en 2, ga je aan de slag met maken van een portfoliowebsite.

Hierin komen de onderwerpen die in de afgelopen periode behandeld zijn samen. In het portfolio ga je laten zien wie je bent en wat je kunt. 

Hierdoor wordt het een uitstekend hulpmiddel om in te zetten tijdens je sollicitatie voor een stage die je in het eerste half jaar van leerjaar 2 gaat lopen. De portfoliowebsite telt mee in de berekening van het eindcijfer voor het vak HTML & CSS. 


#### [setSubMenuHeader]Testingsss