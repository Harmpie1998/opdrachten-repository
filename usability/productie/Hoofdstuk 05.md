#### [kleurcode]rgba(81,45,168,1)

# Hoofdstuk 5

---
## Checklist usability (hoofdstuk 5)
---
37: Vertelt de homepage je bezoeker direct en duidelijk wat voor website dit is, en wat hij er mee kan?
“Wat is dit, wat kan ik hier en hoe kun jij mij helpen?” zijn de eerste vragen van je bezoeker. Beantwoord ze zo snel, bondig en helder als je kunt!

38: Bevat je homepage een slogan of bedrijfsmotto dat direct en duidelijk zegt wat het bedrijf doet/is?
Je slogan is je kans om in één oogopslag duidelijk te maken wat je voor je bezoeker of klant kunt betekenen.

39: Is het bedrijfslogo klikbaar en verwijst het naar de ‘Homepage’?
Veel bezoekers verwachten dat ze op het logo kunnen klikken om naar de ‘homepage’ van je website te gaan. Steeds vaker dient het logo dus als een soort tweede ‘Home’ knop.

40: Voorkom je het gebruik van ‘tools’ of aanvullingen op de homepage die niet relevant zijn voor je bezoeker?
Weten hoe warm het buiten is, hoeveel bezoekers je hebt gehad deze week of een ‘tweet’ waarin je je avondeten beschrijft zijn factoren die je bezoeker waarschijnlijk niet heel veel interesseren, hoe interessant het voor jou ook is. Dergelijke items/onderdelen kun je beter weglaten, zeker uit het bovenste gedeelte van je website.

41: Is de homepage duidelijk ‘anders’ en afwijkend van de andere pagina’s van de website?
Het helpt wanneer je homepage visueel afwijkt van de andere pagina’s zodat het als ‘hoofd-navigatiepunt’ kan dienen voor je bezoeker. Iets dat afwijkt (denk aan de kaft van een boek of de index in verhouding tot de pagina’s ervan) werkt als een ‘tastbaar’ visueel navigatiepunt dat je bezoeker vertelt ‘hier kwam je binnen’, of ‘dit is de hoofdingang’.

42: Vertelt de homepage direct en duidelijk welke producten of diensten er op de website te vinden zijn?
De homepage kan goed dienen als korte ‘teaser’ en ‘preview’ voor de meest waardevolle diensten of producten die je je bezoeker te bieden hebt. Dit zet de deur open voor een grotere kans op interesse bij je bezoeker, en wekt duidelijkheid op als het gaat om de vraag van je bezoeker; “wat doet deze persoon, en hoe kan mij dat helpen?”.

43: Zijn de meest belangrijke taken voor de bezoeker benadrukt op de homepage, zodat bezoekers een duidelijk begin/startpunt hebben?
Wanneer het bijvoorbeeld je belangrijkste doel is om ervoor te zorgen dat je bezoeker zich inschrijft voor je nieuwsbrief, zorg je dat je dit duidelijk maakt en geef je bezoeker de aanwijzingen om dit doel te bereiken. Gooi je bezoekers niet in het diepe. Je bezoeker zal wel ongeveer weten waar hij heen wil maar het is jouw taak en verantwoordelijkheid om zijn reis zo kort en logisch mogelijk te maken.

44: Is er een telefoonnummer en eventueel (bezoek) adres op je homepage te lezen?
Een ‘fysiek’ adres en (nog beter) je telefoonnummer wekken vertrouwen bij je bezoeker, dus plaats deze gegevens als het gepast is. Wil je nog meer vertrouwen wekken bij je bezoeker? Zet dan je persoonlijke foto (of een foto van je team) op de voorpagina. Onthoud had het internet niet daadwerkelijk bestaat als ‘fysieke wereld’! Het zijn ééntjes en nulletjes, code en plaatjes. Het plaatsen van ‘fysieke’ dingen waaruit blijkt dat er een ‘echte persoon’, of een ‘echt bedrijf’ achter de site zit, wekt een hoop vertrouwen op bij sceptische bezoekers.

Let op: dit is slechts een deel van de criteria die voor dit onderdeel gelden!

---
## Opdracht 5.1
---

### Download
<a href="https://elo.kw1c.nl/CMS/Studie/811%20ICT-Academie/811%20VakkenInhoud/%5BB.33%20USA%5D%20Usability/25187%20%C2%A0%20Applicatie-%20en%20mediaontwikkelaar/Productie/02.%20Opdrachten/Hoofdstuk%205/Opdracht%205.1.pdf" target="_blank">Download opdracht 5.1</a>

### Onderwerpen
*   Homepages

### Benodigde bestanden
*   <a href="https://elo.kw1c.nl/CMS/Studie/811%20ICT-Academie/811%20VakkenInhoud/%5BB.33%20USA%5D%20Usability/25187%20%C2%A0%20Applicatie-%20en%20mediaontwikkelaar/Productie/02.%20Opdrachten/Hoofdstuk%205/Resources/Bijlage%20opdracht%205.1.docx" target="_blank">Bijlage opdracht 5.1.docx</a> 

### Help
*   Zie checklist bovenaan de webpagina.

---
## Opdracht 5.2
---

### Deze opdracht wordt binnenkort toegevoegd.