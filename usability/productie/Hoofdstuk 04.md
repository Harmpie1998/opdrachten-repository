#### [kleurcode]rgba(81,45,168,1)

# Hoofdstuk 4

---
## Checklist usability (hoofdstuk 4)
---
20: Staat het hoofdmenu van je site op een duidelijke en opvallende plek?
Normaal gesproken staat het hoofdmenu boven de content, in de buurt van het bedrijfslogo, bovenaan de pagina. Zorg er ook voor dat het hoofdmenu en de knoppen/links die erin staan groot genoeg (en dus optimaal leesbaar) zijn voor jouw doelgroep.

21: Staat het hoofdmenu op elk pagina van je website op dezelfde plaats?
Consistentie is belangrijk en wekt vertrouwen bij je bezoeker. Wijk hier alleen van af als je echt weet wat je doet. Hoe zou jij het vinden als de verkeersborden van de snelweg ineens aan de linkerkant stonden?

22: Vermijd je ‘dropdown of rollover menu’s’ in je hoofdmenu?
Dropdown of rollover menu’s zijn menu’s die tevoorschijn komen na een muisklik of wanneer je met de muis over een link of button gaat. Gebruik ze alleen als het echt noodzakelijk is. Het overzicht dat je bezoeker heeft is stukken minder wanneer een deel van je buttons/links verborgen is.

23: Staan er minder dan 10 items in je hoofdmenu?
Mensen zijn snel het overzicht kwijt. Streef naar minder dan 8, of zelfs 6 items in je hoofdmenu voor optimaal overzicht. Er zijn zelfs studies die uitwijzen dat mensen meer klikken, wanneer er minder links zijn.

24: Worden er duidelijke en logische namen gebruikt voor de hoofdmenu items?
‘Over Ons’ zegt je bezoeker meer dan ‘Info’. Gebruik logische (eenvoudige) termen die iedereen begrijpt.

25: Staat er een ‘Home’ knop/link in je hoofdmenu?
Een ‘Home’ knop is noodzakelijk. Noem hem alsjeblieft ‘Home’ en niet ‘Voorpagina’ of iets anders. Jouw bezoeker verwacht een ‘Home’ knop.

26: Is het duidelijk zichtbaar in het hoofdmenu waar je bezoeker zich bevindt?
Gebeurt er iets met een knop/link in je hoofdmenu wanneer je bezoeker hem indrukt zodat hij weet welke link of knop ‘actief’ is en op welke pagina hij nu zit?

27: Staat er een duidelijke ‘over -jouw bedrijfsnaam-‘ pagina voor informatie over je bedrijf/de site/het product in je hoofdmenu?
Je bezoeker verwacht een soort van ‘Over ons’ pagina met informatie over jouw bedrijf, je visie, je product of dienst.

28: Staat er een duidelijke ‘contact’ link of button in je hoofdmenu die leidt naar alle ‘voor de bezoeker interessante’ contactinformatie
De ‘Contact’ knop ken je. Iedereen kent hem, maak gebruik van deze bekendheid. Zet een contactpagina op je website en noem de link die er naartoe leidt in je hoofdmenu ‘Contact’. Duidelijker kan het niet.

29: Bestaat de navigatie uit ‘selecteerbare’ tekst in plaats van grafische ‘buttons’?
Google kan afbeeldingen of Flash-buttons niet/slecht lezen en beoordelen, dus tekstlinks (klikbare/selecteerbare tekst) hebben een meerwaarde.

30: Gebruik je logische namen voor de links op je website?
Gebruik geen ‘Klik hier’ maar maak bijvoorbeeld de woorden ‘Over ons’ of  ‘Contactpagina’ klikbaar.

31: Zijn de links op je website zo kort en specifiek mogelijk?
Ga ervan uit dat jouw bezoeker haast heeft. Een gemiddelde bezoeker geeft jouw website in eerste instantie niet meer dan een paar seconden om hem te overtuigen. Gebruik dus korte, bondige, duidelijke links en beperk de leestijd waar het kan.

32: Zijn alle links onderstreept of ‘duidelijk’ klikbaar en vallen ze op in de teksten?
Zorg ervoor dat je links opvallen in je tekst. Wanneer je tekst zwart is, en de links grijs, is er weinig contrast. Gebruik liever blauw of rood (of een andere heldere kleur) voor je links zodat ze meer ‘uit je tekst springen’.

33: Zijn de ‘aangeklikte’ links van een andere kleur dan de niet aangeklikte links?
Aangeklikte links met een andere kleur dan niet aangeklikte links creëren veel duidelijkheid. Een andere kleur vertelt je bezoeker waar hij al geweest is. 

34: Voorkom je dat er links op je website zijn die een nieuw venster openen?
Gebruik het ‘openen in een nieuw venster’ alleen als het echt nodig is. Een van de meest gebruikte knop van je browser (de ‘Terug’ / ‘Vorige’ knop) werkt namelijk niet wanneer er een pagina in een nieuw venster wordt geopend.

35: Kan je bezoeker vanaf iedere pagina eenvoudig contact met jou opnemen?
Een mogelijkheid om contact op te nemen die op alle pagina’s terugkomt wekt vertrouwen en gerustheid op bij je bezoeker.

36: Bevat je website een site-map?
Een site-map is een soort ‘spinnenweb-overzicht van alle pagina’s die er op je website te vinden zijn. Dit is ideaal voor snelle navigatie en een totaaloverzicht van de website. 

Let op: dit is slechts een deel van de criteria die voor dit onderdeel gelden!

---
## Opdracht 4.1
---

### Download
<a href="https://elo.kw1c.nl/CMS/Studie/811%20ICT-Academie/811%20VakkenInhoud/%5BB.33%20USA%5D%20Usability/25187%20%C2%A0%20Applicatie-%20en%20mediaontwikkelaar/Productie/02.%20Opdrachten/Hoofdstuk%204/Opdracht%204.1.pdf" target="_blank">Download opdracht 4.1</a>

### Onderwerpen
*   Sitemap

### Benodigde bestanden
*   Je hebt voor deze opdracht geen bestanden nodig.

### Help
*   Zie checklist bovenaan de webpagina.

---
## Opdracht 4.2
---

### Deze opdracht wordt binnenkort toegevoegd.
